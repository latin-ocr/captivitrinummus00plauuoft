PRAEFA‘no. vii

De metris breviter quaedam singulis paginis sub-
jeci, qua in re si qui plura velint, adeant priorem
Bothii editionem, Berolini 18093 qui quidem V.D.,
et praecipue quod ad metra attinet, optime de
Plauto, optime de eruditis omnibus meritus est.
Hujus quoque textum magna ex parte exhibui,
neque inde· sum unquam nisi re multum perpensa
evagatus. Sed cum infiniti pene operis fuerit dis-
crepantes tot codicum librorumque lectiones con-
ferre, ita supra hominem esset, si nullo loco aut
per temeritatem, aut, quod ‘⁴ fas opere in longo
est‚'’ per incuriam lapsus esset. Duobus itaque,
sed et his, ut in labore multiplici, ignoscendis,
erroribus nonnunquam peccasse mihi visus est;
nempe quod absque justa satis causa aliquoties ab
editionibus vulgatis scriptisque nimis longe reces-
serit; tum quod non semel, quae ipse olim melius
ediderit, nunc per nimiam inconstantiam temere
immutaverit. Ob has causas quem hodie textum
protuli, partim ad priorem Bothii editionem supra
memoratam, partim ad alteram, Lipsiae 1821, ac-
commodavi: nonnunquam vero ab utraque discessi,
et lectionem vel a vulgatis, vel Mss. vel semel
bisve fortasse a conjecturis petivi.

Paucos, spero, post menses prodibit, iisdem
curis instructa, alia ex Nostri fabulis; ad quod
opus me haud invitus accingam, si interea ex his

