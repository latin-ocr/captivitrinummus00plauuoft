PRAEFATIO. vii

diligentiaeque debeo Thomae Wright‚ hujus Aca—
demiae inter optimae spei alumnos, nulla non libe-
rali arte imbuti, nullarum non litterarum cultoris
ingeniosissimi. Horum vero Codicum, temporis
angustiis, 'rebusque alienis, (ut fit in urbe pere-
grina visenda,) praeclusus eram, ne nisi cursim
evolutionem facerem. Quod potui, accuratam lo-
corum maxime vexatorum inquisitionem habui,
et ex his tribus Codicibus ad eos tantum compla-
nandos auxilia nova expetivi. Si quid inde pro-
fecerim, videant judicia elimatiora3 me tamen
interea pudet poenitetque‚ quod non plus operae
iis studiis peregre navaverim‚ unde domi et nos-
tras litteras augere potuissem, et ad Veterum
Scriptorum emendationem, Germanici acuminis,
Germanicae industriae exemplum, hausto eorum
coelo per duorum triumve mensium spatium, exhi-
buissem.

Quod ad Libros Editos pertinet, quibus in hac
fabula plus minusve usus sim, non est cur multa
referam, cum neque semel, credo, sine nomine
in his paginis eorum auctoritas adhibeatur, et vel
aliunde (si quis velit,) copiosa satis eorum memo—
ratio expetatur. Bothium quidem sum, ut in priore
fabula, plerumque secutus, quia praestantissimus
usque adhuc, licet certe audacissimus idem, Plauti
Editorum mihi visus est. Sed caveant qui hujus

